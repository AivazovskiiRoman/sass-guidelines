
# Σχετικά με τη Sass

Η [Sass](http://sass-lang.com) περιγράφει τον εαυτό της με τον εξής τρόπο στο [documentation](http://sass-lang.com/documentation/file.SASS_REFERENCE.html):

> Η Sass είναι μία επέκταση της CSS η οποία προσθέτει ισχύ και κομψότητα στη βασική γλώσσα.

Ο απώτερος στόχος της είναι να διορθώσει τα ελλατώματα της CSS. Η CSS, όπως όλοι γνωρίζουμε, δεν είναι και η καλύτερη γλώσσα στον κόσμο <sup>[citation needed]</sup>. Παρότι είναι πολύ απλή στην εκμάθηση, μπορεί να γίνει ακατάστατη πολύ γρήγορα, ειδικά σε μεγάλα projects.

Σ'αυτό το σημείο έρχεται η Sass, ως μία μετα-γλώσσα, για να βελτιώσει τη σύνταξη της CSS ώστε να της παρέχει επιπλέον δυνατότητες και βολικά εργαλεία. Παράλληλα, η Sass επιδιώκει να παραμείνει συντηρητική σε σχέση με τη γλώσσα CSS.

Το ζητούμενο δεν είναι να μετατρέψει τη CSS σε μία γλώσσα προγραμματισμού πλήρη δυνατοτήτων· η Sass επιδιώκει μόνο να βοηθήσει εκεί όπου η CSS αποτυγχάνει. Εξαιτίας αυτού, η εκμάθηση της Sass δεν είναι πιο δύσκολη από το να μαθαίνεις CSS: απλά προσθέτει μερικές επιπλέον δυνατότητες πάνω στις ήδη υπάρχουσες.

Κατόπιν αυτού, υπάρχουν πολλοί τρόποι να χρησιμοποιήσουμε αυτές τις δυνατότητες. Κάποιοι καλοί, κάποιοι κακοί και κάποιο ασυνήθηστοι. Αυτά τα guidelines έχουν σκοπό να σου δώσουν μία συνεκτική και τεκμηριωμένη προσέγγιση για να γράψεις κώδικα σε Sass.

### Περαιτέρω ανάγνωση

* [Sass](http://sass-lang.com)
* [Sass documentation](http://sass-lang.com/documentation/file.SASS_REFERENCE.html)






## Ruby Sass ή LibSass

[Το πρώτο commit της Sass](https://github.com/hcatlin/sass/commit/fa5048ba405619273e474a50400c7243fbff54fe) ανάγεται στα τέλη του 2006, πάνω από 8 χρόνια πριν. Περιττό να πούμε ότι έχει διανύσει πολύ δρόμο από τότε. Αρχικά αναπτύχθηκε σε Ruby, και διάφορα ports ξεφύτρωσαν από δω και από κει. Το πιο δημοφιλές, [LibSass](https://github.com/sass/libsass) (γραμμένο σε C) είναι πλέον κοντά στο να είναι πλήρως συμβατό με την πρωτότυπη έκδοση σε Ruby.

Το 2014, [οι ομάδες του Ruby Sass και του LibSass αποφάσισαν να περιμένουν και τις δύο εκδόσεις να συγχρονιστούν πριν προχωρήσουν παρακάτω](https://github.com/sass/libsass/wiki/The-LibSass-Compatibility-Plan). Από τότε, το LibSass δημοσιεύει τακτικά νέες εκδόσεις για να έχει ισότιμες δυνατότητες με τον μεγαλύτερο αδερφό του. Οι τελευταίες εναπομείνουσες ασυνέπειες έχουν συγκεντρωθεί και παρατίθεvται από μένα στο [Sass-Compatibility](http://sass-compatibility.github.io) project. Αν γνωρίζετε κάποια ασυνέπεια μεταξύ των δύο εκδόσεων που δεν αναφέρεται, παρακαλώ έχε την καλοσύνη να ανοίξεις ένα issue.

Επιστρέφουμε στην επιλογή του compiler. Βασικά εξαρτάται από το project σου. Αν είναι ένα project σε Ruby on Rails, καλύτερα να χρησιμοποιήσεις το Ruby Sass, που ταιριάζει απόλυτα στην περίπτωση. Επίσης, να ξέρεις ότι το Ruby Sass θα είναι πάντα το σημείο αναφοράς όσον αφορά το ιmplementation και πάντα θα προηγείται του LibSass σε δυνατότητες.

Για projects που δεν είναι σε Ruby και η Sass πρέπει να ενταχθεί στη ροή εργασίας, το LibSass είναι πιθανώς καλύτερη ιδέα επειδή είναι εξειδικευμένο για ενσωμάτωση. Οπότε αν θες να χρησιμοποιήσεις ας πούμε NodeJS, το [node-sass](https://github.com/sass/node-sass) είναι το πιο επιθυμητό.



### Περαιτέρω ανάγνωση

* [LibSass](https://github.com/sass/libsass)
* [Sass-Compatibility](http://sass-compatibility.github.io)
* [Switching from Ruby Sass to LibSass](http://www.sitepoint.com/switching-ruby-sass-libsass/)






## Sass ή SCSS

Επικρατεί μεγάλη σύγχυση σχετικά με τη σημειολογία της ονομασίας *Sass*, για έναν καλό λόγο: ως Sass εννοούμε και τον preprocessor και τη σύνταξη. Λίγο άβολο, έτσι δεν είναι;

Βλέπεις, η Sass αρχικά περιέγραφε μία σύνταξη στην οποία το βασικό χαρακτηριστικό ήταν η ευαισθησία στο indentation. Σύντομα οι συντηρητές της Sass αποφάσισαν να γεφυρώσουν το χάσμα μεταξύ Sass και CSS παρέχοντας μια σύνταξη φιλική ως προς τη CSS με το όνομα *SCSS*, που σημαίνει *Sassy CSS*. Το σύνθημα είναι: αν είναι έγκυρη CSS, τότε είναι έγκυρη SCSS.

Από τότε, η Sass (ο preprocessor) παρέχει δύο διαφορετικές συντάξεις: τη Sass (χωρίς κεφαλαία [παρακαλώ](http://sassnotsass.com)), επίσης γνωστή ως *την indented σύνταξη*, και την SCSS. Το ποιά σύνταξη θα χρησιμοποιήσεις είναι στο χέρι σου μιας και οι δύο έχουν ακριβώς τις ίδιες δυνατότητες. Σ'αυτό το σημείο είναι θέμα προτίμησης.

Η whitespace-sensitive σύνταξη της Sass βασίζεται στο indentation για να απαλλαγεί από τα άγκιστρα (braces), τα ερωτηματικά (semi-colons) και άλλα σημεία στίξης, πράγμα που οδηγεί σε μια πιο λιτή και πιο σύντομη σύνταξη. Παράλληλα, η SCSS είναι πιο εύκολη στην εκμάθηση μιας και πρόκειται για μερικά μικρά επιπλέον κομμάτια πάνω στη CSS.

Εγώ προσωπικά προτιμώ την SCSS από τη Sass γιατί είναι πιο κοντά στη CSS και πιο φιλική για τους περισσότερους developers. Γι' αυτό το λόγο, θα χρησιμοποιώ SCSS αντί για Sass σ' αυτά τα guidelines.



### Περαιτέρω ανάγνωση

* [What's the difference between Sass and SCSS](http://www.sitepoint.com/whats-difference-sass-scss/)






## Λοιποί preprocessors

Η Sass είναι ένας preprocessor μεταξύ άλλων. Ο πιο σοβαρός ανταγωνιστής της είναι η [LESS](http://lesscss.org/), ένας preprocessor που βασίζεται σε NodeJS, ο οποίος έχει γίνει αρκετά δημοφιλής χάρη στο γνωστό CSS framework [Bootstrap](http://getbootstrap.com/) που το χρησιμοποιεί. Επίσης υπάρχει και το [Stylus](http://learnboost.github.io/stylus/) - το οποίο είναι λίγο η nerdy, δίχως περιορισμούς, έκδοση της LESS - στην οποία μπορείς να κάνεις πρακτικά ό,τι θες αφού μετατρέπει τη CSS σχεδόν σε γλώσσα προγραμματισμού.

Το *γιατί να επιλέξω Sass αντί για LESS ή κάποιον άλλον preprocessor* είναι μία βάσιμη απορία ακόμα και σήμερα. Μέχρι πρόσφατα συνιστούσαμε Sass για projects σε Ruby γιατί ο preprocessor ήταν φτιαγμένος σε Ruby και κούμπωνε καλά με το Ruby on Rails. Τώρα που το LibSass έχει συμβαδίσει (σχεδόν) με το πρωτότυπο Sass, πλέον δεν τίθεται τέτοιο θέμα.

Αυτό που μ' αρέσει στη Sass είναι η συντηρητική της προσέγγιση απέναντι στη CSS. Ο σχεδιασμός της Sass βασίζεται σε ισχυρές αρχές: οι περισσότερες σχεδιαστικές προσεγγίσεις προέρχονται φυσικά από τις πεποιθήσεις των ιδρυτών της πως α) το να προσθέτεις επιπλέον δυνατότητες έχει μία επιβάρυνση σε πολυπλοκότητα η οποία πρέπει να δικαιολογείται από τη χρησιμότητα και β) πρέπει να είναι απλό να κατανοήσεις τι κάνει ένα συγκεκριμένο κομμάτι από styles μελετώντας το απομονωμένα. Επίσης, η Sass δίνει πολύ αυστηρότερη έμφαση στη λεπτομέρεια σε σχέση με άλλους preprocessors. Απ' όσο μπορώ να πω, η βασικοί σχεδιαστές νοιάζονται πολύ για την υποστήριξη της κάθε παραμικρής συμβατότητας με τη CSS και φροντίζουν η γενική συμπεριφορά της γλώσσας να είναι συνεπής.

Με άλλα λόγια, η Sass δεν είναι ένας preprocessor που αποσκοπεί να ευχαριστήσει κάθε nerdy wannabe προγραμματιστή σαν κι εμένα προσθέτοντας ασυνήθιστες δυνατότητες πάνω σε μια γλώσσα που δεν που δεν υποστηρίζει περιπτώσεις χρήσης με λογική. Πρόκειται για ένα λογισμικό στοχευμένο στο να λύνει πρακτικά ζητήματα· στο να παρέχει χρήσιμες δυνατότητες εκεί που η CSS υπολείπεται.

Πέρα από τους preprocessors, πρέπει να επισημάνουμε και τους postprocessors, οι οποίοι έχουν αποκτήσει σημαντική δημοσιότητα τους τελευταίους μήνες, κυρίως χάρη στο [PostCSS](https://github.com/postcss/postcss) και στο [cssnext](https://cssnext.github.io/). Οι postprocessors είναι πάνω κάτω ισοδύναμοι με τους preprocessors με την εξαίρεση ότι δεν παρέχουν τίποτα περισσότερο από επερχόμενες συντακτικές δυνατότητες της CSS.

Δες τους postprocessors σαν ένα polyfill για δυνατότητες της CSS που δεν υποστηρίζονται ακόμα. Για παράδειγμα, μπορείς να γράψεις μεταβλητές όπως περιγράφονται στο [CSS specifications](http://dev.w3.org/csswg/css-variables/), και ύστερα να κάνεις compile τα stylesheets με έναν postprocessor, με αποτέλεσμα όπου εμφανίζεται η μεταβλητή να έχει αντικατασταθεί από την αξία της, όπως θα έκανε και η Sass.

Το σκεπτικό πίσω από τους postprocessors είναι ότι μόλις οι φυλλομετρητές υποστηρίξουν νέες δυνατότητες (π.χ. μεταβλητές CSS), ο postprocessor δεν τις κάνει compile πια και αφήνει τους φυλλομετρητές να τις διαχειριστούν.

Παρότι η ιδέα του να παρέχουμε υποστήριξη για μελλοντικές συντάξεις ακούγεται αξιότιμη ιδέα, μπορώ να πως πως προτιμώ να χρησιμοποιώ Sass για τις περισσότερες εργασίες. Πάραυτα, υπάρχουν μερικές περιπτώσεις που πιστεύω ότι οι postprocessors ταιριάζουν περισσότερο από τη Sass και τα συναφή - το CSS prefixing για παράδειγμα - αλλά θα επανέλθουμε πάνω σ'αυτό.



### Περαιτέρω ανάγνωση

* [LESS](http://lesscss.org/)
* [Stylus](http://learnboost.github.io/stylus/)
* [cssnext](https://cssnext.github.io/)
* [PostCSS](https://github.com/postcss/postcss)
